Tämän keikan tavoitteena on saada sorvin yhteyteen näppärä nostojärjestely. 
Kattoon laitetaan palkki johon voi kiinnittää jollakin tavalla joko pelkän köyden, jonkin sortin vaijeritaljan tai muuta sellaista. 
Mitoituskuorma on noin kaksi ja puoli sataa kiloa, se on tuplaten siihen verrattuna mitä laitteella saa sorvata, 
mutta varmuuskertoimen ohella tarvitaan lisää nostovaraa karalaatikon siirtämistä varten (mahd laakeriremppa).

Noin 2m pitkä palkki kiinnitetään kattoon niin että se tulee sorvin vasemman reunan yli ja on sorvin karalinjalla. 
Nostettavat kamat laitetaan vasempaan päätyyn hiissataan ylös ja liutetaan sitten oikealle kohdalleen johteiden päälle. 
Palkin mitat voisivat olla:
 -neliöpalkki 100 x 50 x 3 tai 
- Ipe-palkki 100
Kiinnitys neljällä 12 mm kiila-ankkurilla pitäisi riittää mikäli betoni on ehjää.  
Jos palkki on putkipalkki, pitää palkin yläreunan ja katon väliin jäädä noin 2 cm rako. 
Ilmoitan myöhemmin kiila-ankkureiden mahdollisten kiinnitysrautojen hitsien a-mitat.
